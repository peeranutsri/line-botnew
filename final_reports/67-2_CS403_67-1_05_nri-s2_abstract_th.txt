การพัฒนาแชทบอทประเมินความวิตกกังวล (GAD-7)
The development of General Anxiety Disorder-7 (GAD-7) Chatbot

บทคัดย่อ

โรควิตกกังวลและความเครียดเป็นปัญหาสุขภาพจิตที่มีความชุกสูงและส่งผลกระทบต่อคุณภาพชีวิตของผู้คน โดยเฉพาะอย่างยิ่งหลังการแพร่ระบาดของ COVID-19 ซึ่งทำให้มีแนวโน้มเพิ่มขึ้นอย่างต่อเนื่อง ผู้ป่วยมักประสบปัญหาในการเข้าถึงบริการสุขภาพจิตเนื่องจากปัจจัยต่าง ๆ เช่น การเข้าถึงบริการที่จำกัด ค่าใช้จ่ายสูง และปัญหาการตีตราทางสังคม นอกจากนี้ ข้อมูลการติดตามอาการยังขาดระบบที่เชื่อมโยงและประเมินผลอย่างต่อเนื่อง
วิจัยนี้นำเสนอการพัฒนาแชทบอทเพื่อประเมินอาการวิตกกังวลและความเครียดเบื้องต้น โดยมีวัตถุประสงค์หลักในการช่วยให้ผู้ใช้งานสามารถติดตามอาการของตนเองได้อย่างสะดวกผ่านแพลตฟอร์ม LINE OA ระบบนี้จะใช้แบบทดสอบที่ได้รับการยอมรับ เช่น GAD-7 และ PSS เพื่อการประเมินเบื้องต้น พร้อมทั้งให้คำแนะนำกิจกรรมที่เป็นประโยชน์ตามระดับอาการของผู้ใช้งาน
ผลลัพธ์ที่คาดหวังจากโครงการนี้ คือ การช่วยให้ผู้ใช้สามารถติดตามและดูแลสุขภาพจิตของตนเองได้อย่างมีประสิทธิภาพ ลดความวิตกกังวล และพัฒนาคุณภาพชีวิต โดยเน้นการให้คำแนะนำที่เหมาะสมตามระดับอาการและเก็บบันทึกประวัติการประเมินอย่างต่อเนื่อง
คำสำคัญ: โรควิตกกังวล, ความเครียด, แชทบอท, สุขภาพจิต, LINE OA


